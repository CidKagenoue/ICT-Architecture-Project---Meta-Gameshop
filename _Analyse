# ICT Architecture Project - Meta-Gameshop

## Inleiding
Een meta-winkel voor games die informatie bundelt uit meerdere platformen, prijsgeschiedenis toont, collecties beheert en aanbevelingen genereert.

---

## 1. Belangrijke Softwarekarakteristieken

Hier beschrijven we de relevante software qualities (karakteristieken) en waarom ze belangrijk zijn voor dit project.

### 1.1 Availability (Beschikbaarheid)
De applicatie moet continu beschikbaar zijn, ongeacht het tijdstip of de regio. Gebruikers willen games kunnen zoeken of collecties beheren op elk moment, en vooral tijdens kortingen of sales piekt het verkeer. Een hoge beschikbaarheid is cruciaal om gebruikers niet te verliezen en vertrouwen in het platform op te bouwen. We moeten daarom inzetten op redundantie, failovers en het vermijden van single points of failure.

### 1.2 Scalability (Schaalbaarheid)
De applicatie moet kunnen meegroeien met het aantal gebruikers en de hoeveelheid data (games, prijzen, stores). Denk aan grote verkoopmomenten of populaire releases die zorgen voor een plotse toename in verkeer. Schaalbaarheid is nodig voor zowel het frontend (bijv. veel bezoekers) als backend (bijv. data ophalen van externe API’s).

### 1.3 Modifiability (Aanpasbaarheid)
De game-industrie verandert snel. Nieuwe platformen, winkels en features moeten makkelijk kunnen worden toegevoegd zonder grote wijzigingen aan de bestaande codebase. De architectuur moet modulair en onderhoudsvriendelijk zijn zodat updates snel en veilig kunnen gebeuren.

### 1.4 Resilience (Veerkracht)
Sommige externe bronnen (zoals winkel-API’s) kunnen onbetrouwbaar of tijdelijk onbeschikbaar zijn. Het systeem moet hiermee kunnen omgaan zonder dat gebruikers daar veel hinder van ondervinden. Fouttolerantie, caching en fallback-mechanismen zijn dus noodzakelijk.

### 1.5 Performance (Prestaties)
Gebruikers willen snel resultaten zien bij het zoeken, filteren of bladeren door games. Ook het laden van de prijsgeschiedenis, ratings en aanbevelingen moet snel gebeuren. Hoge prestaties zorgen voor een goede gebruikerservaring en minder afhakers.

### 1.6 Security (Beveiliging)
Aangezien gebruikers persoonlijke voorkeuren, collecties en mogelijk accounts van winkels koppelen, is beveiliging essentieel. Authenticatie, toegangsbeheer en veilige opslag van gegevens moeten correct geïmplementeerd worden om misbruik of datalekken te voorkomen.

---

### Driving characteristics

De belangrijkste drijfveren voor dit project zijn:

- **Availability**: zonder constante beschikbaarheid verliezen we snel gebruikers.
- **Modifiability**: het systeem moet zich kunnen aanpassen aan een veranderende markt.
- **Scalability**: om pieken in gebruik te kunnen opvangen en in de toekomst te groeien.
- **Resilience**: externe afhankelijkheden mogen de app niet breken.

Deze karakteristieken zullen de grootste invloed hebben op onze architecturale keuzes.
